---
layout: post
title: Soon
---
![](../assets/img/soon.png)

Blog yazısı örnekleri üzerine belirli konuları ele aldığımız bu yazıyı sonuna kadar okuyacak mısınız? Umarım okursunuz. Fakat istatistiklere göre web kullanıcıları genelde yazılı içeriklerin tamamını okumuyor. Bu konuda, beni haksız çıkarmanızı umuyorum.

İnsanların internetteki yazılı içeriklerin tamamını okumamasının çeşitli sebepleri var. Bu sebeplerin en kayda değer olanı ise genel olarak internetin bir türlü odaklanmaya izin vermeyen yapısı sayılabilir.

Açıkçası, biz yazarların bu konuda yapabileceği çok da şey yok. Bu yüzden, amacımız alanımızda en iyi işleri ortaya koyabilmek. Elbette, işlerimizin niteliğini okuyucularımızla kurduğumuz iletişimin gücü belirliyor.

Bu yazımızda, insanların okumak isteyeceği bir blog yazısı nasıl yazılır, blog yazısı yazarken göz önünde bulundurmanız gereken önemli unsurlar nelerdir gibi soruları cevaplamaya çalışacağız. Yazımız her ne kadar online içerik üzerine olsa da vereceğimiz ipuçları ve önerileri her tür içerikte kullanabilirsiniz.
İyi blog yazısı örnekleri nasıl anlaşılır?

İnteraktif reklamcılığın öncülerinden Howard Gossage’ın meşhur bir sözü var:


    Aslında reklamları kimse okumaz. İnsanlar, ilgilerini çeken şeyleri okurlar ve bazen bu ilgi çekici şey bir reklam olur.

Ama ben bir reklamcı değilim ki diye bir düşünceye kapılmadan önce bir kendinizi dinleyin. Girişiminiz ya da işletmeniz için kaliteli içerik üretmek ve potansiyel müşteri kitlenizle doğru iletişimi kurmak istiyorsunuz, değil mi? Belki de bir e-ticaret web siteniz var ve kaliteli blog içeriğinizle işletmenizin dijital olgunluğunu artırmak, daha geniş kitlelere görünür olmak istiyorsunuz.

Özellikle işletmenizi ya da girişiminizi tek başınıza yönetiyorsanız, sizin de içerik üretmekten sosyal medya ve e-posta pazarlama kampanyaları yapabilecek kadar anlamanız gerekebilir. Böylece, bu tarz içerik yönetimi çözümlerine kaynak ayıramadığınızda web siteniz ve online mağazanız güncelliğini koruyabilir.

Reklamcılık açısından yukarıdaki alıntıda da vurgulandığı gibi insanların ilgisini çekecek bir içerik üretmek dönüştürme hedeflerinize doğru atacağınız önemli bir adımdır.

İlgili yazı: Blog yazısı nasıl yazılır? İyi bir blog yazısı yazmak için gerekenler 
İnsanların okumak isteyeceği bir blog yazısı nasıl yazılır?

Mesele iyi blog yazısı örnekleri olunca kimi hususlara dikkat etmekte fayda var. İşte ilgi çekici bir blog yazısının sahip olması gerekenler:

    Önceden belirlenmiş bir hedef kitleye hitap edebilmeli
    Belirli bir amaç doğrultusunda hazırlanmalı
    Araştırmalara ve kendi deneyimleriniz üzerinden şekillendirilmeli
    İşletmenizin güncel blog yapısına göre düzenlenmeli
    Mevcut ve potansiyel müşteri kitlelerinizin beklenti ve ihtiyaçlarına hitap edebilmeli
    Güçlü ve içeriği doğru yansıtan bir başlığa sahip olmalı
    Mümkünse okura bir eylem çağrısı sunmalı

Şimdi bu maddeleri daha yakından inceleyelim.
Hedef kitlenizi belirleme

Eğer bu yazıya bir arama motoru aracılığıyla ulaştıysanız, muhtemelen “blog yazısı nasıl yazılır?”, “iyi blog yazısı örnekleri” gibi bir arama yaptınız. Aslına bakarsanız hedef kitle belirleme dediğimiz de temelde böyle bir şey. Bir yazar olarak benim hedefim, daha iyi yazılar yazmak isteyen insanları bu blog yazısına çekmek. Eğer henüz bu yazıyı okumayı bırakmadıysanız, önceden belirlediğim potansiyel okuyucu kitleme doğru bir şekilde hitap ettiğimi düşünüyorum.

Tabii ki, hedef kitle belirleme aslında daha detaylı bir konu.

Örneğin, GoDaddy dünyanın dört bir yanındaki girişimcilerin online dünyada başarılı olması için gerekli tüm araçları, yardımı ve desteği sunan bir web teknoloji şirketi. Online işletme sahipleri genelde kendi içeriğini kendisi üreten insanlar. Bu kişilerin “blog yazısı nasıl yazılır” ya da “blog yazısı örnekleri” gibi bir arama yapma ihtimali oldukça yüksek.

Dolayısıyla, bu blog yazısı GoDaddy müşterisi olmayı düşünen insanlara ulaşmayı ve aklında soru işaretleri bulunan insanlara yardımcı olmayı hedefleyerek yazıldı.
Ulaşmak istediğiniz hedef kitleyi tanımlamak herkesin okumak isteyeceği bir blog yazısı yazma yolundaki ilk adım.

 

Bu yazıda, maalesef, sizin kendi hedef kitlenizin bir analizini yapmıyoruz. Fakat şunu söylemeliyim ki, eğer hedefiniz “herkes” ise, yani işletmenize bir hedef kitle belirlemediyseniz, başarısız olma ihtimaliniz yüksek olabilir. Uluslararası haber sitelerinin dahi hedef kitleleri olur. Hatta bu, gazete boyutlarına bile yansıyor. Siz de web sitenizde yayınlamayı düşündüğünüz blog yazısı örneklerinde potansiyel müşteri ve okuyucu hedef kitlenizi belirleyerek işe koyulabilirsiniz.

    Potansiyel okuyucu kitlenizi belirlemenize ve anlamanıza yardımcı olabilecek bazı sorular ise şunlardır:
    Potansiyel okuyucularınızın, yani hedef kitlenizin ilgi alanları nelerdir?
    Hedef kitlenizin aktif olduğu sektör ve iş alanları nelerdir?
    Yazacağınız blog yazısıyla onların ne tür ihtiyaçlarına cevap verebiliyorsunuz?
    Okuyucularınızın demografik dağılımı nedir?

Eğer henüz fazla okuyucunuz yoksa bu soruları cevaplamayı zamana yayıp dikkatlice yapabilirsiniz.

Bu noktada, bir müşteri profili (buyer persona) oluşturmanız gerekebilir. Müşteri profilleri oluşturarak kitlenizin farklı kısımlarını mercek altına alabilir ve kitlenizi buna göre genişletebilirsiniz. Oluşturduğunuz müşteri profilleri size online pazarlamanın her alanında yardımcı olacaktır.

İlgili yazı: Hedef kitle nedir, neden önemlidir? Kendi hedef kitlenizi nasıl bulabilirsiniz 
Amaca yönelik bir blog yazısı nasıl yazılır?